# Booster 2018

Tradisjonen tru reiste også denne våren ei lite gruppe bekkarar til Bergen for å dela av kompetansen sin. For den uinnvidde er [Booster](https://2018.boosterconf.no/) ein veldig anleis konferanse som har eit veldig sterkt fokus på workshops, korte foredrag og alt for mykje mat. Minn meg på å ta ein ekstra joggetur når eg kjem tilbake til Oslo.

Frå BEKK var me fem fagstaute fagfolk. Alle saman med foredrag.


## Machine Learning at the Norwegian Tax Administration – Trygve Bertelsen Wiig

[Video](https://vimeo.com/260489401)

På vårparten i 2017 var BEKK involvert i ein Proof of Concept for Skatteetaten som såg på om det kunne vera mogleg å laga skattekort automatisert med maskinlæring. På sommaren var BEKK også involvert i ein PoC der me såg om det var mogleg å automatisk oppdaget tidligare landsmenn som hadde rømd landet utan å seia ifrå til myndigheitene.

Metodisk sett er det er mange ting som skil det å jobbe med maskinlæring samanlikna med vanlig systemutvikling. I dette erfaringsforedraget går Trygve gjennom kva desse skilnadane er, samt kva uventa problem dei kom over i gjennomføringa av prosjektet.


## Cloudpocalypse now? – Katastrofer i skyen – Emil Moltu Staurset

[Video](https://vimeo.com/260151129)

Infrastruktur kan vera vanskelig og det er mange ting ein skal tenka godt gjennom. Spesielt rundt sikkerheit. For Code Spaces gjekk det _veldig_ gale etter at infrastrukturen deira blei hacka og dei mista _alt_.

For at ikkje du skal lida same skjebne og sitta naken igjen i rennesteinen så gir Emil deg råd om korleis du senka risikoen for angrep av denne typen.


## This is DevOps – everything else is a lie! — Stein Inge Morisbak

[Video](https://vimeo.com/260154865)

Få ord har vore så omdiskutert som det _DevOps_ har vore dei siste åra. I denne lyntalen går Stein Inge gjennom den grumsete historia bak DevOps og kven som har skulda for det heile. Det har jo skjedd ein ting og annan etter at den fyrste DevOpsDays i 2009: Fornuftige folk har t.d. starta med skyteknologiar og fleire og fleire har innsett at forretning også må involvera seg. Ufrivillig om nødvendig.

Som litt over snittet glad i – både eldre og litt nyare – historie koste eg meg skikkelig godt på fyrste rad.


## Product Development in a Large Organization – Marit Andreassen og Sveinung Dalatun

[Video](https://vimeo.com/260490027)

Det kjem kanskje ikkje som noko bombe at kontantane forsvinn meir og meir frå samfunnet. Veldig praktisk for oss vaksne, men korleis skal ein læra born verdien av pengar når dei ikkje har dei fysisk i hendene lenger? Dette var problemstillinga SpareBank 1 kom med i mars 2017. Foredraget går gjennom nokre av dei mange problemstillingane ein kan forventa å koma borti når ein prøver seg på innovasjon i ein stor organisasjon. Veldig artig! ... sa han upartisk.


## Ymse anna

Blank-CTO Erlend Oftedal hadde ein _veldig_ bra workshop om trusselmodellering. Presentasjonane frå workshops blir diverre ikkje lagt ut, men han hadde eit [foredrag](https://vimeo.com/234010802) om same tema på JavaZone i 2017. Verdt å sjekka ut.

Tim Berglund, kjend frå sal 1 på JavaZone, hadde ein [introworkshop](https://github.com/tlberglund/ksql-workshop) til [KSQL](https://www.confluent.io/product/ksql/). Formålet med KSQL er at det skal lata deg gjera streamprosessering utan å uttrykka alt i eit programmeringsspåk. Støtter joins, aggregeringar og windowing. Jau då.

På fredagen då fredagskjensla var som sterkast var Erlend og eg på ein workshop i [A-Frame](https://aframe.io/), som er eit webrammeverk for å lage VR-innhald. Definitivt det artigaste eg har gjort med HTML på lenge. Det var sjukt vanskelig å følga med på workshopen og samstundes halda sine eigne fjolletendensar i sjakk.

![Døme på A-Frame](a-frame.png)
