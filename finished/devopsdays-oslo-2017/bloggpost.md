DevOpsDays Oslo 2017
====================

**DevOpsDays er ein av dei viktigaste konferansane i verda innan DevOps og kontinuerlige leveransar. 1. og 2. november i år kjem DevOpsDays for andre gong til Oslo. Bryr du deg om leveranseevna til organisasjonen din? Køyr deg opp!**

DevOpsDays som konferanse har sitt fokus på transformasjon, organisasjonsutvikling og korleis me kan levere meir og betre for mindre.

I år har me mykje godbitar å pryda programmet vårt med, her er eit lite utval for å vekja svolten:

Stein Inge Morisbak som skal snakka om [Getting People To Act On Good Ideas](https://www.devopsdays.org/events/2017-oslo/program/stein-inge-morisbak/). Få folk har bidratt så mykje til DevOps-scena i Noreg som det Stein Inge har. Han er grunnleggjaren av både [DevOps Norway Meetup](https://www.meetup.com/DevOps-Norway/) (som i år har sitt 5-års jubileum) og DevOpsDays Oslo. Har han den faglege tyngda til å halde eit foredrag om å skapa endring? Ja, det har han!

Hannah Foxwell med [The End Of Sleepless Nights On-Call – How Machine Learning Is Set To Transform IT Operations](https://www.devopsdays.org/events/2017-oslo/program/hannah-foxwell/). Ein mildt sagt fengjande tittel om eg skal få seie det. Vekkjer mykje åtgaum! Korleis kan du forbetra drift med maskinlæring? Vel, du lyt nesten ta turen innom!

Til sist, men så til dei grader ikkje minst, får me også [Mark Burgess](https://www.devopsdays.org/events/2017-oslo/program/mark-burgess/) på talarstolen. Mark er kjent som ein av dei store tenkjarane innan DevOps-røyrsla sidan før DevOps var ei greie. I laupet av si karriere har han gjort tekniske ting som å skapa [CFEngine](https://cfengine.com/) som var eit av dei tidlege provisjoneringsrammeverka, bokstaveleg talt skrive [boka](https://www.amazon.com/Promise-Theory-Principles-Applications-Volume/dp/1495437779/ref=sr_1_3?ie=UTF8&qid=1391713533&sr=8-3&keywords=promise+theory) om [Promise Theory](https://en.wikipedia.org/wiki/Promise_theory) og fått [si eige side på Wikipedia](https://en.wikipedia.org/wiki/Mark_Burgess_(computer_scientist)).

Me har sjølvsagt mange andre på [lista](https://www.devopsdays.org/events/2017-oslo/program/) vår også. Både [sikkerheitsekspertar](https://www.devopsdays.org/events/2017-oslo/program/faz-sadeghi/) og [forskarar](https://www.devopsdays.org/events/2017-oslo/program/daniela-soares-cruzes/) og mange fleir. Detta' blir bra!
